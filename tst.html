<!DOCTYPE html>
<html>
<head>
<meta charset="utf-8">
<title>狼</title>
</head>
<body>
    <!-- HTML code to create a div element with some text -->
    <audio controls="controls">
        <source src="https://modelscope.cn/api/v1/studio/damo/personal_tts/gradio/file=/tmp/tmp1qzugy2e.wav" type="audio/mpeg">
    你的浏览器不支持播放音乐
    </audio><br><br>
    一屠晚归，担中肉尽，止有剩骨。途中两狼，缀行甚远。
<br><br>
　　屠惧，投以骨。一狼得骨止，一狼仍从。复投之，后狼止而前狼又至。骨已尽矣，而两狼之并驱如故。
<br><br>
　　屠大窘，恐前后受其敌。顾野有麦场，场主积薪其中，苫蔽成丘。屠乃奔倚其下，弛担持刀。狼不敢前，眈眈相向。
<br><br>
　　少时，一狼径去，其一犬坐于前。久之，目似瞑，意暇甚。屠暴起，以刀劈狼首，又数刀毙之。方欲行，转视积薪后，
<br><br>
一狼洞其中，意将隧入以攻其后也。身已半入，止露尻尾。屠自后断其股，亦毙之。乃悟前狼假寐，盖以诱敌。
<br><br>
　　狼亦黠矣，而顷刻两毙，禽兽之变诈几何哉？止增笑耳。
    <style>
     body{
        text-align:center;
     }
</style>
</body>
</html>